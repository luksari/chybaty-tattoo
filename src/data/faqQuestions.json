[
  {
    "category": "Appointment",
    "question": "Jak umówić się na wykonanie tatuażu?",
    "answer": "Możesz przyjść do nas osobiście, napisać do nas na maila, odezwać się na facebook’a albo zadzwonić, każdy sposób jest dobry! Dla nas najważniejsze informacje to Twoje imię, numer kontaktowy, wstępna koncepcja lub poglądowe zdjęcie z pomysłem na tatuaż, miejsce na ciele, które chcesz wytatuować oraz to w jaki rozmiar celujesz. Na tej podstawie zaproponujemy tatuażystę, doradzimy z projektem i znajdziemy odpowiedni termin na wykonanie tatuażu. W ramach rezerwacji terminu konieczna jest też wpłata zadatku, który jest formą bezzwrotną!"
  },
  {
    "category": "Appointment",
    "question": "Co napisać w wiadomości?",
    "answer": "Dobrze napisana wiadomość znacznie przyspieszy cały proces. Zacznij od tego jaki tatuaż Cię interesuje, podeślij zdjęcia lub opisz co miałoby to być. Jeśli wiesz jaki styl Cię interesuje to napisz, jeśli nie wiesz, prześlij przykładowe zdjęcie. Nie masz pomysłu na tatuaż? Napisz chociaż jaki temat pracy Cię interesuje. Cennym info jest też to w jakim miejscu na ciele chcesz tatuaż, w jaki rozmiar celujesz oraz kiedy mniej więcej chciałbyś się tatuować. Bez tych informacji nie jesteśmy w stanie zaproponować terminu, w naszym studiu jest kilku tatuażystów, każdy pracuje w innym stylu, każdy ma inne terminy, pomożemy Ci, ale na początku potrzebujemy porcji informacji od Ciebie."
  },
  {
    "category": "Appointment",
    "question": "Ile czeka się na odpowiedź?",
    "answer": "Ze względu na ilość wiadomości, czas odpowiedzi to ok. 5 dni. Każdemu z Was staramy się poświęcić maksymalną uwagę, do każdej sprawy podejść indywidualnie, a to zajmuje trochę czasu, dlatego możesz być pewien, że odpowiedź dostaniesz, jednak może to chwilę potrwać. Studio jest nieczynne w weekendy, dlatego w soboty i niedziele nie otrzymacie od nas odpowiedzi. Tatuażysta też człowiek, odpocząć musi!"
  },
  {
    "category": "Appointment",
    "question": "Jak stoicie z terminami?",
    "answer": "W naszym kalendarzu cały czas się coś dzieje, dlatego nie ma uniwersalnej odpowiedz na to pytanie. Wszystko zależy też od tego, na jaki tatuaż chcesz się umówić, a co za tym idzie który z chłopaków może wykonać taki wzór. Kontaktując się z nami zaproponujemy Ci najbliższy wolny termin. Jeśli wpłacisz zadatek za umówiony termin, a zwolni się coś do Twojego tatuażysty, wtedy istnieje możliwość przyspieszenia sprawy. O zwalniających się terminach informujemy na naszym facebook’u i relacjach na instagramie, nie prowadzimy listy rezerwowej."
  },
  {
    "category": "Appointment",
    "question": "Jak wygląda kwestia zadatku?",
    "answer": "Przy umawianiu terminu dostaniesz od nas wiadomość z podsumowaniem, informacją na kiedy ostatecznie masz termin oraz kto będzie Cię tatuował. Żeby termin uznać za potwierdzony konieczna jest wpłata zadatku w wysokości 100PLN. Możesz zrobić to osobiście (płatność tylko gotówką) lub przelewem na konto bankowe. Pamiętaj, że zadatek jest formą bezzwrotną, co oznacza, że jeśli: odwołasz termin, nie zjawisz się na nim lub będziesz go chciał przełożyć to zadatek przepada! Dlaczego tak? Tatuażysta rezerwuje dla Ciebie czas, w momencie kiedy odwołujesz sesję, odbierasz mu możliwość pracy, zadatek jest symboliczną rekompensatą. Jeśli szukasz numeru konta – napisz do nas, wyślemy Ci go!"
  },
  {
    "category": "Appointment",
    "question": "Czy zwalniają się do Was terminy?",
    "answer": "Owszem, zdarza się tak, że termin wypada, informujemy o tym na facebook’u lub naszych relacjach na instagramie. Wtedy działa zasada kto pierwszy ten lepszy, najlepiej zadzwonić do nas albo napisać bezpośrednio do tatuażysty na jego instagram. Nie prowadzimy listy rezerwowej."
  },
  {
    "category": "Before",
    "question": "Ile czasu trwa robienie tatuażu?",
    "answer": "To zależy od tatuażu, ale jako minimum przyjmij godzinę. To czas potrzebny na przedyskutowanie ostatecznych zmian w projekcie, odbicie wzoru, przygotowanie stanowiska. Później to już tylko kwestia tatuowania, orientacyjnie: mały napis na przedramieniu ok. 30 min pracy, wzór na łopatce ok. 3 godzin pracy, rękaw łącznie ok. 30 godzin pracy. Taka sytuacja!"
  },
  {
    "category": "Before",
    "question": "Czy mogę zażyczyć sobie znieczulenie?",
    "answer": "Nie używamy znieczuleń przy tatuowaniu. Po takich środkach skóra się zmienia i tusz nie zawsze siada tak jak powinien. Prosimy też nie używać żadnych maści i innych cudów na własną rękę, zawsze należy skonsultować to z tatuażystą! Jeśli planujesz brać leki przeciwbólowe lub plastry – robisz to na własną odpowiedzialność! Pamiętaj jednak, że tatuaże bolą, ale nie jest to nic czego nie da się wytrzymać, w przeciwnym razie ludzie nie robiliby sobie kolejnych tatuaży, dasz radę, pomożemy Ci godnie przetrwać!"
  },
  {
    "category": "Before",
    "question": "Czy muszę się jakoś przygotować do tatuowania?",
    "answer": "Wyśpij się, porządnie pojedz i nie przychodź na zabieg na kacu ani po alkoholu. Powód jest prosty, bardziej będziesz odczuwał ból, tatuaż wykonywany na „pijanej skórze” może nie zagoić się tak jakbyś chciał. Dodatkowo, warto zadbać o skórę którą planujesz dziarać, tydzień przed wizytą u nas smaruj ją balsamem odżywczym, łatwiej będzie się na takiej skórze pracować. Pamiętaj też – na bardzo opalonej skórze źle się pracuje, daj nam znać jeśli jesteś świeżo po wakacjach!"
  },
  {
    "category": "Before",
    "question": "Czy tatuaż boli?",
    "answer": "Tak, tatuowanie boli, choć nasi tatuatorzy starają się jak mogą, żeby nie wyjść na zwyroli. Ból i odczucia z nim związane są bardzo indywidualną kwestią, jednak są pewne miejsca na ciele, gdzie tatuaż boli bardziej, a w innych boli mniej. Powszechnie, za najbardziej bolesne miejsca przyjmuje się zgięcia, głowę, szyję. klatkę piersiową, żebra, kolana, wewnętrzne części ud, stopy. Jeśli chcesz się tam dziarać – nie rozczulaj się, pomożemy Ci godnie przetrwać i jakoś przeżyjesz, a wyjdziesz z tego z dobrą dziarą. Nie sugeruj się bólem – pomyśl o tym w jakim miejscu na ciele tatuaż będzie cieszył Cię najbardziej!"
  },
  {
    "category": "Before",
    "question": "Czy korzystacie z wegańskich produktów?",
    "answer": "Wiele osób pyta czy materiały z których korzystamy są wegańskie, sprawdziliśmy to, żeby móc dać Wam pewną odpowiedź, producenci materiałów, z których korzystamy prezentują swoje produkty jako vegan friendly i animal cruelty free, także jeśli los zwierząt nie jest Ci obojętny, możesz śmiało dziarać się u nas! Sprawdziliśmy pod tym kątem tusze, wazelinę, płyn do odbitek, kalki, rękawiczki, środki dezynfekcji. Na miejscu możesz także kupić kremy do gojenia tatuażu, które są w 100% wegańskie!"
  },
  {
    "category": "Before",
    "question": "Czy mogę przyprowadzić ze sobą psa?",
    "answer": "W naszym studiu pracujemy według standardów bhp i dbamy o higienę pracy. Aktualnie prawo nie określa w bezpośredni sposób, że zwierze może zagrozić utrzymaniu należytego stanu sanitarno-higienicznego, o ile nie wchodzi do sali zabiegowej. Jednak musisz pamiętać o kilku ważnych rzeczach. Pierwsza kwestia to fakt, że zwierzęta przenoszą różne alergeny, psie łapy depczą po wszystkim – ale prawda jest taka, że to samo tyczy się nas, każdy przenosi na sobie alergeny i drobnoustroje, a psy depczą po tym samym co nasze buty. Zwierzęta natomiast mają to do siebie, że gubią sierść, która unosi się wszędzie do tego dochodzą uczulające wydzieliny i naskórek. Poza tym Twój pies, dla Ciebie kochany stwór – dla kogoś może wydawać się groźną bestią, nie wszyscy lubią czworonogi i czują się przy nich bezpiecznie. Zależy nam na komforcie wszystkich Klientów i nie chcemy narażać nikogo na niepotrzebne stresy – tatuowanie samo w sobie jest przeżyciem dla wielu z Was. Dlatego mimo sympatii do zwierzaków, niestety musimy odmówić. Niech pies czeka na Ciebie w domu, opowiesz mu jak było! :)"
  },
  {
    "category": "Project",
    "question": "Jak wybrać dla siebie wzór, miejsce na ciele i rozmiar tatuażu?",
    "answer": "Wzór: powinien Ci się przede wszystkim podobać. Może mieć głębszy sens, ale wcale nie musi, więc nie stresuj się - jeśli spodoba Ci się motyw, np. koguta na księżycu to nie szukaj na siłę filozofii, po prostu go dziaraj! Idealna sytuacja jest wtedy, gdy masz jakieś zainteresowania, o których potrafisz nam opowiedzieć, wtedy przelejemy Twoją osobowość na projekt. Miejsce: są miejsca bardziej i mniej bolesne, ale tym nie polecamy się przejmować za bardzo – wyjdzie w praniu, a poboleć trochę musi. Zwróć uwagę na to czy miejsce, które wybierasz będzie współgrało z kształtem wzoru i czy nie będzie przeszkadzało Ci w życiu codziennym (praca, szkoła). Jeśli masz wątpliwości to pomożemy dobrać Ci odpowiednie miejsce na ciele, tak żeby wzór dobrze się prezentował. Rozmiar: pamiętaj o tym, że skóra nie jest kartką, a tusz pod skórą pracuje. Duża ilość detali wymaga odpowiedniego rozmiaru, tak żeby wzór na ciele długo dobrze wyglądał. Każdy motyw ma swoje uroki i do każdego trzeba podejść indywidualnie. Jedno jest pewne, Tobie dodatkowe 2/3cm nie zrobią różnicy, a dzięki nim tatuaż może dużo lepiej wyglądać, warto zaufać w tej kwestii profesjonalistom."
  },
  {
    "category": "Project",
    "question": "Inspiracje z internetu warto czerpać, ale pamiętaj o kilku rzeczach.",
    "answer": "Masówka: nie tatuuj wzoru, który ma pierdylion ludzi. Ptaszki, znaki nieskończoności, piórka to coś co jest produkowane masowo w studiach tatuażu na całym świecie. Naprawdę chcesz, żeby Twoje ciało zdobiło coś co jest tak nieoryginalne? Nie chcesz, my też nie chcemy, podpowiemy Ci jak podejść do tematu, żeby tatuaż podobał się Tobie i był wyjątkowy. Kopiowanie: nie kopiujemy cudzych wzorów, tatuaże wykonywane w naszym studio są autorskimi projektami. Jeśli podoba Ci się cos co znajdziesz w internecie, możemy bazować na tym motywie i stworzyć na tej podstawie coś dla Ciebie. Pułapki: wiele rzeczy, które znajduje się w internecie jest niewykonalne lub ekstremalnie niepraktyczne. Uwierz, część zdjęć to dobrze obrobione grafiki, które nie są tatuażami, inne choć są tatuażami, to nie są zrobione dobrze, chociażby ze względu na rozmiar, miejsce czy samo wykonanie, jeszcze inne zdjęcia przedstawiają tatuaże zaraz po wykonaniu, nie pokazując jak będą wyglądać po upływie czasu. Zasada jest prosta, nie wierz we wszystko co widzisz w internecie, zwłaszcza jeśli chodzi o tatuaże. Jeśli masz wątpliwości to napisz do nas, wyślij zdjęcie tatuażu, który chodzi Ci po głowie, powiemy Ci jak jest."
  },
  {
    "category": "Project",
    "question": "Kiedy mogę zobaczyć projekt?",
    "answer": "Projekt jest do wglądu w dzień tatuowania. Ze względu na duże obłożenie terminów, tatuażyści nie są w stanie robić projektów z wyprzedzeniem. Pamiętaj też, że projekt jest równie istotny dla tatuatora, więc im bliżej terminu, tym lepiej tatuator go pamięta i jest w stanie lepiej wykonać swoją pracę! Jeśli w dzień tatuowania zobaczysz projekt i będziesz mieć zastrzeżenia – nie ma problemu, zmieniamy na miejscu co trzeba dopóki nie będzie tak jak ma być i tego samego dnia się dziaramy! Jeśli masz umówiony termin, zachęcamy żeby nie wcześniej niż tydzień przed terminem wpaść do studia porozmawiać z tatuażystą, warto zadzwonić godzinę wcześniej żeby upewnić się że jest tego dnia w studiu."
  },
  {
    "category": "Project",
    "question": "Czy wykonujecie tatuaże z projektów cudzego autorstwa?",
    "answer": "Nasi tatuatorzy nie podejmują się wykonywania czyichś projektów. Jeśli jednak jakiś wzór szczególnie wpadł Ci w oko, możesz do nas napisać, podesłać zdjęcie wzoru, a nasi tatuatorzy spróbują zinterpretować ten wzór na swój sposób, zgodnie z tym co Ty chciałbyś uzyskać. Po co kopiować, kiedy możesz mieć coś bardziej swojego?"
  },
  {
    "category": "Project",
    "question": "Czy za projekt muszę dodatkowo płacić?",
    "answer": "Wykonanie projektu jest w cenie tatuażu. Ważne jest też, że projekt zawsze wiąże się z umówionym terminem tatuowania i wpłaceniem zadatku. Nie wykonujemy odpłatnie samych projektów, tatuujemy to co projektujemy!"
  },
  {
    "category": "Project",
    "question": "Gdzie mogę znaleźć wasze prace?",
    "answer": "Prace tatuatorów znajdziesz na naszym facebook’u i instagramie oraz na społecznościówkach chłopaków, linki do stron znajdziesz w zakładce Ekipa, po kliknięciu w wybranego artystę. Jeśli jest Ci do nas po drodze, możesz też zajrzeć do nas osobiście i zobaczyć projekty na żywo."
  },
  {
    "category": "Project",
    "question": "Podoba mi się wzór na waszej stronie, chcę taki tatuaż, co dalej?",
    "answer": "Jeśli wzór był już wykonany nie ma możliwości powielania takiego projektu! Każdy projekt wykonywany jest tylko jeden raz, to daje Ci pewność, że z naszego studia nikt nie wyjdzie z takim samym tatuażem jak Twój! Jeśli jednak jakiś wzór szczególnie Ci się spodobał, nasi tatuatorzy podejmą się wykonania projektu w podobnym klimacie po uzgodnieniu z Tobą szczegółów i tego co chciałbyś sobie wytatuować."
  },
  {
    "category": "Payment",
    "question": "Jaka będzie cena mojego tatuażu?",
    "answer": "Każdy projekt wyceniany jest indywidualnie w zależności od wielkości, wymaganego nakłady pracy, szczegółowości wzoru. Nie ma jednak różnicy w cenie przy kolorowych czy czarno-szarych tatuażach. Cena wyjściowa za każdy tatuaż to 200zł, niezależnie od rozmiaru, wynika to z kosztów jednorazowych materiałów używanych zarówno do wykonania tatuażu jak i przygotowania sterylnego stanowiska, tak abyś czuł się bezpiecznie i komfortowo w trakcie naszej pracy. W przypadku większych tatuaży, liczonych w sesjach, orientacyjna cena za całodniową sesję wynosi 1400zł. Nie każdy tatuaż da się zrobić w całości w ciągu jednej sesji, w takim wypadku cena ustalana jest indywidualnie. Dodatkowo cena obejmuje przygotowanie projektu, wykonanie tatuażu oraz poprawki po zagojeniu. Poprawki są w cenie jeśli wynikają z niedociągnięć tatuażysty, a nie ze nieodpowiedniej pielęgnacji Twojego tatuażu! Możesz się na nią zapisać w ciągu 4 miesięcy od daty wykonania tatuażu po wcześniejszej konsultacji co jest do poprawki i ustaleniu terminu."
  },
  {
    "category": "Payment",
    "question": "Kiedy płacę za tatuaż?",
    "answer": "W ramach dobrego zwyczaju, za tatuaż płacimy po robocie. Nie przyjmujemy też zadatków wyższych ani niższych niż 100PLN."
  },
  {
    "category": "Payment",
    "question": "Czy można płacić u Was kartą?",
    "answer": "Płatność tylko gotówką."
  },
  {
    "category": "Payment",
    "question": "Macie w sprzedaży karty podarunkowe, vouchery?",
    "answer": "Tatuaż to super pomysł na prezent dlatego mamy dla Was taką opcję! Wouczer możesz &quot;doładować&quot; na dowolną kwotę od 50PLN w górę, aczkolwiek cena startowa za tatuaż u nas to 200PLN. Ważny jest przez 4 m-ce od daty zakupu. Dostajesz od nas wouczer w ramce, torbie prezentowej i pakietem informacji dla osoby obdarowanej co ma ze swoim prezentem dalej zrobić :) Wouczer jest bezzwrotny, nie jest imienny, nie wydajemy z niego reszty, natomiast możesz dopłacić do tatuażu jeśli zaistnieje taka potrzeba."
  },
  {
    "category": "Health",
    "question": "Jakich narzędzi używacie, co dzieje się z nimi po użyciu?",
    "answer": "Higiena i sterylność w miejscu pracy jest dla nas priorytetem! Używamy jednorazowych i wysterylizowanych igieł i rur z gwarancją od producenta. Przed wykonaniem tatuażu, możesz zobaczyć datę przydatności, szczelność opakowania z którego wyciągane są narzędzia. Po zabiegu wszystkie narzędzia które mają bezpośrednią styczność z Twoją skórą, wyrzucane są do specjalnych pojemników a następnie przekazywane do utylizacji firmie która zajmuje się utylizacją odpadów medycznych."
  },
  {
    "category": "Health",
    "question": "Czy muszę się szczepić na żółtaczkę przed tatuowaniem?",
    "answer": "Każda ingerencja w ciało niesie za sobą ryzyko zakażenia poważnymi chorobami. Tatuaż to dość poważna sprawa i może budzić obawy, jednak sanepid przypomina, że zarazić się można także podczas wizyty u fryzjera czy kosmetyczki! Jeśli przykładasz szczególną uwagę przy wyborze miejsca, w którym korzystasz z tego typu usług to sam możesz ocenić sytuację. Jak wygląda to u nas? Higiena pracy jest dla nas bardzo istotna, bowiem chroni zarówno Was jako Klientów jak i nas, którzy codziennie mają kontakt z różnymi osobami. Wszystkie narzędzia które mają styczność z krwią są jednorazowe, a po użyciu utylizowane są przez firmę zewnętrzną. Stanowisko pracy, siedziska są dezynfekowane po każdym tatuażu, a tatuażyści używają zabezpieczeń takich jak folie, ochraniacze czy rękawiczki, żeby zapobiec roznoszeniu materiału biologicznego. Ze swojej strony dokładamy wszelkich starań, żeby warunki tatuowania były bezpieczne, dlatego jeśli pytasz nas czy trzeba się szczepić – nie trzeba, ale jeśli odczuwasz, że chcesz zrobić coś więcej, oczywiście możesz to zrobić."
  },
  {
    "category": "Health",
    "question": "Uczulenia, mam się martwić? Jak to sprawdzić?",
    "answer": "Uczulenia na tusz są bardzo rzadkie. Jeśli już się zdarzają to na kolorowe tusze, najczęściej na czerwony i fioletowy barwnik, jednak nie oznacza to, że tatuaż jest niewykonalny, będzie brzydki, albo w ogóle nie będzie wyglądał. Ewentualne uczulenie na tusz oznacza dłuższy okres gojenia, po zagojeniu może zrobić się wypukły, w większości przypadków nie wpływa to znacząco na estetykę tatuażu. Jeśli masz wątpliwości i chcesz się sprawdzić zanim wykonamy Ci tatuaż, umożliwiamy odpłatne wykonanie testu na skórze, który polega na wkłuciu igły w barwnikiem czarnym i czerwonym w skórę, w mało widocznym miejscu. Taka kropka pokaże czy jesteś w gronie nielicznych nieszczęśliwców, koszt takiego testu to 100PLN, trzeba się na niego wcześniej umówić. Jeśli okazałoby się, że jednak Twoja skóra źle znosi barwnik, warto udać się do dermatologa na konsultację, spisać składniki uczulającego barwnika i sprawdzić na dokładnie jest się uczulonym. Przyda Ci się to chociażby po to, aby wiedzieć jaki lek zażywać, gdyby uczulenie wystąpiło ponownie. Tutaj znajdziesz listę producentów barwników z których korzystamy oraz składy produktów, jakie podają na stronach internetowych."
  },
  {
    "category": "Health",
    "question": "Czy są jakieś przeciwwskazania?",
    "answer": "Przeciwwskazań do tatuowania jest kilka, jednak najważniejszymi są choroby skóry oraz zażywanie leków na niekrzepliwość krwi. Jeśli masz cukrzycę, łuszczycę lub inną chorobą skóry, sytuacja wygląda tak: jest to przeciwwskazanie, ale nie jest tak, że przekreśla to Twoje marzenie o tatuażu. Mieliśmy Klientów z tymi problemami i nasze doświadczenie jest takie, że podczas tatuowania nie ma problemu, różnie jest z gojeniem, ale to kwestia bardzo indywidualna. Niektórym goją się po prostu dłużej, inni mają widoczne ubytki w tuszu. W tym drugim przypadku pamiętaj, że możesz skorzystać z darmowej poprawki tatuażu. Jeśli cierpisz na któreś ze schorzeń, warto zawsze skonsultować się wcześniej z lekarzem. Istotne jest też, że skóra nie może być uszkodzona i podrażniona ani bardzo opalona w miejscu, które ma być tatuowane. Tatuaży nie wykonuje się kobietom w ciąży i karmiącym, dobrze jest także odczekać przynajmniej pół roku po porodzie, aby organizm doszedł do siebie. Cenną informacją dla dziewczyn jest także to, że w trakcie menstruacji wykonywanie tatuażu boli bardziej choć nie jest to regułą. Pamiętaj! O każdej z takich sytuacji trzeba poinformować tatuażystę, jeśli masz wątpliwości nie bój się pytać! Udało nam się także uzyskać informację z pierwszej ręki, że kobieta planująca zajść w ciąże poprzez sztuczne zapłodnienie, nie zostanie dopuszczona do punkcji (pobrania jajeczek do zapłodnienia) ani transferu zarodka bez aktualnych badań wirusologicznych, a te można zrobić najwcześniej 6 miesięcy po zrobieniu tatuażu, można więc uznać in vitro za przeciwwskazanie – cenne info dla zainteresowanych!"
  },
  {
    "category": "Health",
    "question": "Czy mogę się tatuować jeśli karmię piersią?",
    "answer": "Samo karmienie nie jest przeciwwskazaniem do tatuowania, jednak nawet niewielki po zabiegowy odczyn zapalny obciąża organizm produkujący pokarm, dlatego jeśli karmisz – wolelibyśmy odczekać dopóki dziecko nie będzie zależne od pokarmu matki. Mitem jest, że farby podczas tatuowania przenikają do mleka, cząsteczki pigmentu są zbyt duże żeby przedostać się przez system filtracyjny organizmu matki. Podobnie nie ma możliwości, aby posiadany już tatuaż zagroził karmiącej matce i maluchowi."
  },
  {
    "category": "Heal",
    "question": "Bolało, mam już tatuaż, jak dbać o niego na początku?",
    "answer": "Maść: Wychodząc z naszego studia od razu kup maść, która jest niezbędna do pielęgnacji! U nas możesz kupić Easy Tattoo®, Balm Tattoo i produkty polskiej firmy NEBA – to kremy dedykowane do pielęgnacji tatuaży. W aptece pytaj o Bepanthen w formie maści. Odradzamy stosowanie Alantatu i Tribioticu do gojenia! Opatrunek:w zależności od pory roku: latem polecamy folię nosić tylko po wyjściu ze studia, ewentualnie na pierwszą noc. Zimą, kiedy musimy się ubierać, noś folię do 3 dni, zmieniaj ją co 3/4 godziny. Folia nie ma goić tatuażu a jedynie chroni go przed czynnikami zewnętrznymi, nie ma co z nią przesadzać. Jak? Przemyj tatuaż letnią wodą z mydłem bez alkoholu/zapachów (np. biały jeleń, płyn do higieny intymnej), odsącz go czymś jednorazowym (np. ręcznikiem papierowym), odczekaj 15 minut, nałóż cienką warstwę maści i owiń tatuaż w folię. Pamiętaj żeby dobrze umyć po sobie umywalkę, kafelki jeśli są zabrudzone po zmianie opatrunku, folię i ręczniki wyrzuć do śmieci, tak żeby nie stanowiły zagrożenia – wszystko co miało kontakt z Twoją krwią staje się odpadem medycznym, nie musisz mieć w domu środków do dezynfekcji, wiadomo, ale postaraj się żeby było czysto i bezpiecznie na tyle na ile to możliwe, bądź świadom."
  },
  {
    "category": "Heal",
    "question": "Jak pielęgnować tatuaż żeby dobrze się zagoił?",
    "answer": "Tatuaż goi się około 3-4 tygodni. Po pierwszych dniach z opatrunkiem, folia nie będzie Ci już potrzebna, ale pamiętaj o tym, żeby zawsze mieć przy sobie maść. Dobrze przemywaj letnią wodą z mydłem, odsączaj jednorazowymi ręcznikami, smaruj czystymi rękami. Opuchlizna, zaczerwienienie i tkliwość to normalna rzecz, Twoja skóra jest podrażniona, bądź dla niej delikatny. Pamiętaj, tatuaż smaruj cienką warstwą!!! Grubsza warstwa kremu czy maści na tatuażu nie sprawi że będzie lepiej odżywiony i szybciej się zagoi, wręcz przeciwnie, może spowodować że tatuaż się rozmoczy, będzie się ślimaczył, pojawią się strupki i ubytki w tuszu!"
  },
  {
    "category": "Heal",
    "question": "Jakie niespodzianki może przynieść gojenie tatuażu?",
    "answer": "Każdy organizm reaguje inaczej na tatuowanie. Jedni czują się świetnie i są gotowi na kolejną dziarkę następnego dnia, inni mogą odczuwać zmęczenie, tatuaż będzie opuchnięty i bolesny przez kilka dni. Pewne kwestii możemy omówić już teraz, uznaje się je za standard podczas gojenia, jeśli w Twoim przypadku pojawia się jeszcze inny, mniej lub bardziej dokuczliwy objaw - zadzwoń do nas, pomożemy! Maź - przez pierwsze dni z Twojego tatuażu będzie wydzielać się maź – bez stresu, to tylko osocze zmieszane z pigmentem i resztkami maści. Dobrze zmyj to przed nałożeniem kolejnej warstwy maści na tatuaż, to bardzo ważne dla procesu gojenia! Opuchlizna i zaczerwienienie - wydziarane miejsce może spuchnąć, pobolewać, to normalne zwłaszcza w pierwszych dniach po sesji, nie panikuj, powinno się unormować do tygodnia, to zależy od rozmiaru Twojego tatuażu. Siniaki - zdarza się że występują w miejscach delikatnych, tam gdzie skóra jest cienka, te które powstają w wyniku „bicia” igły powinny zniknąć po tygodniu, to zwykłe siniaki. Zdarza się natomiast, że w pewnym miejscach na ciele ta poświata zostaje na dłużej, czasami na zawsze. Miejsca szczególnie narażone to, np. biceps, stopa, wewnętrzna strona przedramienia. Niestety, skóra to płótno żywe, nie zawsze jesteśmy w stanie przewidzieć czyja skóra jest narażona na taki efekt końcowy, natomiast zawsze zwracamy uwagę na to, że pewne miejsca są na to szczególnie narażone i nie mamy na to wpływu. Strupki - najważniejsze jest to, żeby ich nie zdrapywać! To może zostawić ślad lub bliznę na tatuażu - musisz poczekać aż odpadnie sam, a żeby mu trochę pomóc możesz go delikatnie namoczyć, ale nie przesadź, podejdź do tematu z cierpliwością. Łuszczenie i swędzenie - przez okres gojenia skóra będzie się łuszczyć, nie zdrapuj jej na siłę, możesz ją w ten sposób uszkodzić co wpłynie na wygląd tatuażu. Przemywaj, lekko namaczając i rolując skórę, wszystko z uczuciem :) musisz ze sobą walczyć, nie wolno go drapać! Zmęczenie i gorączka - duże tatuaże czy całodniowe sesje dzień po dniu to duże obciążenie dla organizmu. Może zdarzyć się tak, że wieczorem będziesz czuć się zmęczony, wystąpi gorączka, sen i specyfik z domowej apteczki powinien pomóc, jeśli następnego dnia, wciąż będziesz się źle czuć – zadzwoń do nas, po przeprowadzeniu krótkiego wywiadu powiemy Ci co robić dalej i czy coś jest nie tak."
  },
  {
    "category": "Heal",
    "question": "Czego mi nie wolno?",
    "answer": "Opalanie: nie opalaj tatuażu! Świeży tatuaż trzeba bezwzględnie chronić przed słońcem – zakryć go chustą, trzymać dziarkę w cieniu. Na już zagojony tatuaż zawsze stosuj wysokie filtry ochronne, min. SPF 50, ale nie traktuj nimi świeżego tatuażu! Znamy tylko jeden produkt, który można stosować na świeży tatuaż i ma w sobie odpowiednie składniki które chronią przed słońcem – to Balm Tattoo Sun, możesz kupić go u nas w studiu. Krem z filtrem, dlaczego to takie ważne? Słońce wypala tusz, który z czasem zacznie blaknąć lub ciemnieć. Tatuaż jest na całe życie, dbaj o niego, żeby wyglądał dobrze jak najdłużej! Basen: z basenu nie można korzystać przez okres gojenia, ze względu na drobnoustroje i chemię, która może zaszkodzić ranie jaką jest tatuaż przez pierwszy okres gojenia. Podobnie sprawa wygląda z kąpielami w jeziorach, morzu. Bądź odpowiedzialny, masz świeżą dziarkę, zrezygnuj z wodnej rekreacji! Kąpiele: przez pierwsze dwa tygodnie odpuść sobie długie kąpiele w wannie. Warto się jednak myć, więc nie zapomnij o prysznicu!"
  },
  {
    "category": "Heal",
    "question": "Alkohol jako temat rzeka, można czy nie?",
    "answer": "Tatuażysta pić nikomu nie zabroni, ale pamiętaj, że robisz to na własną odpowiedzialność. Zasada jest prosta, przed tatuażem alkohol osłabia organizm, bardziej odczuwa się ból. Picie alkoholu w trakcie rozrzedza krew, więc będzie się lało, dodatkowo rozprasza Ciebie, Ty się wiercisz, tatuażysta nie może pracować. Alkohol po zabiegu, w nadmiarze i w ciągu pierwszych dni może znacznie utrudniać gojenie. Chodzi też o to, żeby pamiętać o świeżym tatuażu, jego smarowaniu, zmianie opatrunków i o tym, żeby go nie uszkodzić. Twój ból, nasza praca, szanuj to!"
  },
  {
    "category": "Heal",
    "question": "Tatuaż vs siłownia",
    "answer": "Wskazane są 2 tygodnie odpoczynku od wysiłku fizycznego. Chodzi o to żeby w pierwszych dniach nie zapocić tatuażu, nie uszkodzić skóry, to może grozić uszkodzeniem tatuażu, którego nie będziemy w stanie poprawić."
  },
  {
    "category": "Heal",
    "question": "Co stanie się z tatuażem jeśli rozciągnie mi się skóra w tym miejscu?",
    "answer": "Ciąża i znaczący przyrost masy może spowodować, że tatuaż straci jakość, w niektórych przypadkach można to poprawić. Jeśli chodzi o ćwiczenia to sprawa jest prosta, jeśli planujesz w pół roku stać się Pudzianem to może być problem, ale przy normalnych ćwiczeniach i nieznacznym skoku wagi Twój tatuaż nie powinien ucierpieć. Wiele zależy od Twojej skóry i tego jak o nią dbasz. Pamiętaj o smarowaniu dziarki także po zagojeniu, odpowiednio odżywiona skóra jest w lepszej formie, lepiej znosi też zmiany."
  },
  {
    "category": "Laser",
    "question": "Czy usuwanie laserowe boli?",
    "answer": "To uczucie, które można opisać, tak jakby wiele małych, gorących punktów dotykało Twojej skóry, choć średnio to brzmi to uwierz – jest to do wytrzymania. Odczuwalne jest niewielkie pieczenie, na szczęście laserowe usuwanie jest szybsze od tatuowania."
  },
  {
    "category": "Laser",
    "question": "Jak przeprowadzany jest zabieg?",
    "answer": "Najpierw przeprowadzany jest wywiad, żeby upewnić się że nic nie dyskwalifikuje Cię przed zabiegiem. Do rozjaśnienia czy usunięcia nie wystarczy jedna sesja, ich ilość uzależniona jest od koloru barwnika, sposobu wykonania tatuażu oraz reakcji skóry na laser. W trakcie kolejnych zabiegów docieramy w głąb skóry. Po ustaleniu jakiego efektu oczekujesz i co dokładnie usuwamy, dostajesz od nas okulary – laser to bardzo mocna wiązka, światła, trzeba chronić oczy, nie będziesz widzieć tego co się dzieje. Punkt po punkcie laser usuwa niechciany tatuaż, trwa to zdecydowanie krócej od tatuowania. Po zakończonym zabiegu robimy opatrunek ,dostajesz od nas porcję informacji jak dbać o skórę po zabiegu."
  },
  {
    "category": "Laser",
    "question": "Ile trwa zabieg?",
    "answer": "W zależności od powierzchni poddawanej działaniu lasera, zabieg może trwać od kilku do kilkunastu minut."
  },
  {
    "category": "Laser",
    "question": "Jaki jest koszt sesji?",
    "answer": "Zależy to bezpośrednio od powierzchni i zagęszczenia tatuażu. Wyceny możemy dokonać na podstawie przesłanego zdjęcia lub na konsultacjach w studiu."
  },
  {
    "category": "Laser",
    "question": "Ile sesji potrzeba żeby usunąć mój tatuaż?",
    "answer": "Po pierwszych 2 sesjach przekonamy się jak reaguje skóra i czy uda się całkowicie pozbyć tatuażu. Trzeba liczyć się z tym że usuwanie całkowite to kwestia 4-6 sesji lub więcej, wszystko zależy od tego jak wykonany został tatuaż. Liczba zabiegów uzależniona jest od charakteru przebarwienia, a zwłaszcza od tego na jakiej głębokości w skórze zalega barwnik. O tym ile zabiegów należy wykonać i jakiego efektu możemy się spodziewać decyduje: rodzaj barwnika, głębokość wykonanego tatuażu, sposób oraz miejsce jego wykonania, predyspozycje skóry. Nawet jeśli się okaże że tusz nie będzie taki łatwy do usunięcia to po tych dwóch sesjach na pewno będzie można pomyśleć nad tym, żeby zakryć to miejsce czymś innym – będzie większe pole do manewru."
  }
]
